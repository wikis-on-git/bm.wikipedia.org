Aljeri (Arabukan na الجزائر) Berberkan na Dzayer, madɔnnen '''Aljeri ka Foroba Jɛmufanga Fasojamana''', ye jamana ye min be [[Saheli Afrika]]. [[Afrika]] gun kan jamanaw labeleble flanan don ani jamana ba tannaninan jɛn kɔnɔ fensen ta fan fɛ. A be danbɔ ni [[Tunizi]] ye sahelikɔrɔn, [[Libya]] kɔrɔn fɛ, [[Nijer]] worodugukɔrɔn, [[Mali]] ni [[Moritani]] worodugu tlebi, bametri damadɔ ni [[Tlebi Sahara]] tlebi fɛ, [[Maroko]] sahelitlebi ani [[Mediterane Baji]] saheli fɛ.

Aljeri ye tɔnden ye [[Kelenyalen Mantow]] (UN) la, Afrika Kelenya, Taji Labɔla Jamanaw ka Tɔn (OPEC). A sen be Magreb Arabu Kelenya sintinni la. Aljeri sariyanbaju b'a jira ko Silamɛ, Arabu ani Amazig (Breber) jamana don.

Burdamenw sigira Aljeri kabini san 10000 kakon Yesu Krista ka wati(KYW). San 1000 (KYW), Kartajikaw ye sigili damine ba bolo fɛ. Punik kɛlɛ sen fɛ, [[Berberuw]] k'u faara Kartaje la, o tuma Berberuw ka Mansamara y'i kun bɔli damine k'a tɔgɔ kɛ [[Numidia]]. Nka, san 200 (KYW) Roman Fasojamana y'u don uka mara kɔnɔ tuguni. [[Tlebi Roman Mansamara]] yurulen kɔ, Berberuw kɛra hɔrɔn ye fan caman na, tumamin, Bikanninaw ye yɔrɔ caman wɛrɛ don uka kaba kɔrɔ, fokase u genni na Byzantine Mansa Justinian I (Fɔlɔ) ka kɛlɛtigiw fɛ. O tuma, Byzatine Mansamara y'a bolo faa jamana kɔrɔn na fo kanase Arabuw nali ma tansheginan kɛmɛda kɔnɔ.
