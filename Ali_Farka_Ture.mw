'''Ali Ibrahim "Farka" Ture''' (ɔktoburu tile 31,san 1939 - marsi tile 6,san 2006 ) tun ye Mali donkilidala ani gitarifɔla ba ye. Ali Farka Toure tun ye Afrika donkilidala lakodonnen baw do ye dunia kɔnɔ. Aka fɔlisen be jate sirakunben ye ladala fɔli ani Amerika Koron folisen n'o togo "blues". Dow ka fola, Amerika blues fɔlisen bɔɔra farafinan ladala fɔlisenw na. O sebennen do Martin Scoresese ka gafe kono "Blues si". Tondon na, Ali tun be jɔyɔrɔ 76n la Rolling Stone ka watibee Gitarifolaba 100 jɔjan kɔnɔ.


'''ɲanamayalakali''' 

A bangera san 1939 Kanau dugu la Joliba da la, Gurma Rarus mara la Mali kɔrɔntilebi Tumutu mara la. Aka dumɔgɔw sɔrɔla ka taa ɲafunke masurunya dugu la, a tuma a tun ye deminsen ye. A bamuso den tannan tun do min sera ka deminsenya tɛmɛ. "Ne dekundi tɔgɔ ye Ali Ibrahim ye, nka, lada don Farafinan ka tɔgɔ kabakoma da denw la den saya juguya kɔsɔ". Nin ye Ali yere ka kuma ye aka ɲanamaya kan "World Circuit Records" gafe kɔnɔ. Farka kɔrɔ Fali min ye daba lakodonnen ye aka muɲu ani banbaciya. Nbe fin kelen ceya aw ma, ne ye fali ye yɛlen tɛ kɛ min kan! A bɔkolo ye kɛlɛmansa kɔrɔ ye n'o be wele arima, minu ka suru kɔsɔbɛ Songoye (koroboro) ani Fulaw la Mali kɔrɔn fɛ.

Kamasɔrɔ Afirika bluzifɔla fɔlɔ min tɔgɔ ye kɔw baw tigɛ, a tun be fɔ Toure ma ko Farafina John Lee Hooker". Ali ye donkili da Songoye, Tamasheq, Fulakan ani Bamanankan na aka albumu kɔnɔnmin be wele Ali Farka Toure min kera sabu ye k'a lakodon dunia fantanani fɔli ni donkili bunakun kan. Ali Farka Toure ye Afel Bokum karamɔgɔ ye. Ali Farka ka donkili dɔw labaara dunia kunnafoni ani laseli cakɛda baw fɛ.

San 2004, Ture kera ɲafunke mɛri. A ye a-yere ka nafolo don ɲafunke sira baara la, ka wulu dingɛw sen ani yeelen donni ɲafunke dugu kɔnɔ.

Setanburu san 2005, a ni Tumani Jabate ye albumu bɔ min tɔgɔ "Kalo dusu" ''the Heart of the Moon'' o sabula u ye Grammy Award filannan sɔrɔ. Aka albɔmu Savane bɔra a fatulen kɔ san 2006 min kera Eropa san 2006 Albɔmu ye (World Music Chart Europe). Kɔsan in na, Ali Farka tara BBC Radio fɛ san 2007 dinma la.

Marsi tile 7, san 2006, Mali sekonidonko Minisiriso ye Ali Farka Ture sanka laci k'a to san 66 Bamako, kolo kanseri sabula.

 

[[bg:Али Фарка Туре]]
[[br:Ali Farka Toure]]
[[de:Ali Farka Touré]]
[[en:Ali Farka Touré]]
[[es:Ali Farka Touré]]
[[eu:Ali Farka Toure]]
[[fi:Ali Farka Touré]]
[[fr:Ali Farka Touré]]
[[it:Ali Farka Touré]]
[[nl:Ali Farka Touré]]
[[pl:Ali Farka Touré]]
[[pt:Ali Farka Touré]]
[[sr:Али Фарка Туре]]
[[sv:Ali Farka Touré]]
[[sw:Ali Farka Toure]]
[[tr:Ali Farka Touré]]
